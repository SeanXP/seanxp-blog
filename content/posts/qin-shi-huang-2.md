---
title: 中国古代历史与人物：秦始皇（2）
date: 2019-08-31T12:35:36+08:00
tags:
  - Coursera
  - 历史
  - 史记
  - 公开课
categories:
  - 历史文化
draft: false
featuredImage: https://image.seanxp.com/images/qin-shi-huang-2.jpg
---
<!--more-->

## [商君列传第八（节选）](http://www.guoxue.com/shibu/24shi/shiji/sj_068.htm)
{% note info %}
商君者，卫之诸庶孽公子也，名鞅，姓公孙氏，其祖本姬姓也。 

鞅少好刑名之学，事魏相公叔座为中庶子。公叔座知其贤，未及进。会座病，魏惠王亲往问病，曰：“公叔病有如不可讳，将柰社稷何？”公叔曰：“座之中庶子公孙鞅，年虽少，有奇才，愿王举国而听之。”王嘿然。王且去，座屏人言曰：“王即不听用鞅，必杀之，无令出境。”王许诺而去。公叔座召鞅谢曰：“今者王问可以为相者，我言若，王色不许我。我方先君后臣，因谓王即弗用鞅，当杀之。王许我。汝可疾去矣，且见禽。”鞅曰：“<font color=red>彼王不能用君之言任臣，又安能用君之言杀臣乎？</font>”卒不去。惠王既去，而谓左右曰：“公叔病甚，悲乎，欲令寡人以国听公孙鞅也，岂不悖哉！” 
公叔既死，公孙鞅闻秦孝公下令国中求贤者，将修缪公之业，东复侵地，乃遂西入秦，因孝公宠臣景监以求见孝公。孝公既见卫鞅，语事良久，孝公时时睡，弗听。罢而孝公怒景监曰：“子之客妄人耳，安足用邪！”景监以让卫鞅。卫鞅曰：“吾说公以帝道，其志不开悟矣。”后五日，复求见鞅。鞅复见孝公，益愈，然而未中旨。罢而孝公复让景监，景监亦让鞅。鞅曰：“吾说公以王道而未入也。请复见鞅。”鞅复见孝公，孝公善之而未用也。罢而去。孝公谓景监曰：“汝客善，可与语矣。”鞅曰：“吾说公以霸道，其意欲用之矣。诚复见我，我知之矣。”
卫鞅复见孝公。公与语，不自知厀之前于席也。语数日不厌。景监曰：“子何以中吾君？吾君之驩甚也。”鞅曰：“<font color=red>吾说君以帝王之道比三代，而君曰：‘久远，吾不能待。且贤君者，各及其身显名天下，安能邑邑待数十百年以成帝王乎？’故吾以彊国之术说君，君大说之耳。然亦难以比德于殷周矣。</font>”
{% endnote %}

* 帝道，尧舜之道，仁义之行，禅让于仁义之人。
* 王道，传位于子嗣而王天下。
* 霸道，假仁义以行。以仁义为借口，集结天下人心，而出兵征服天下。
* 彊道，不讲仁义，只要强大，靠武力使他人屈服。疆道见效最快，无需行仁义之举，无需集结天下人心。

{% note info %}
...

后五月而秦孝公卒，太子立。公子虔之徒告商君欲反，发吏捕商君。商君亡至关下，欲舍客舍。客人不知其是商君也，曰：“商君之法，舍人无验者坐之。”商君喟然叹曰：“<font color=red>嗟乎，为法之敝一至此哉！</font>”去之魏。魏人怨其欺公子昂而破魏师，弗受。商君欲之他国。魏人曰：“商君，秦之贼。秦彊而贼入魏，弗归，不可。”遂内秦。商君既复入秦，走商邑，与其徒属发邑兵北出击郑。秦发兵攻商君，杀之于郑黾池。秦惠王车裂商君以徇，曰：“莫如商鞅反者！”遂灭商君之家。
太史公曰：商君，其天资刻薄人也。迹其欲干孝公以帝王术，挟持浮说，非其质矣。且所因由嬖臣，及得用，刑公子虔，欺魏将昂，不师赵良之言，亦足发明商君之少恩矣。余尝读商君开塞耕战书，与其人行事相类。卒受恶名于秦，有以也夫！
{% endnote %}

## 秦本纪第五（节选）
{% note info %}
孝公元年，河山以东强国六，与齐威、楚宣、魏惠、燕悼、韩哀、赵成侯并。淮泗之间小国十余。楚、魏与秦接界。魏筑长城，自郑滨洛以北，有上郡。楚自汉中，南有巴、黔中。周室微，诸侯力政，争相并。秦僻在雍州，不与中国诸侯之会盟，夷翟遇之。孝公于是布惠，振孤寡，招战士，明功赏。下令国中曰：“昔我缪公自岐雍之间，修德行武，东平晋乱，以河为界，西霸戎翟，广地千里，天子致伯，诸侯毕贺，为后世开业，甚光美。会往者厉、躁、简公、出子之不宁，国家内忧，未遑外事，三晋攻夺我先君河西地，诸侯卑秦、丑莫大焉。献公即位，镇抚边境，徙治栎阳，且欲东伐，复缪公之故地，修缪公之政令。寡人思念先君之意，常痛于心。宾客群臣有能出奇计强秦者，吾且尊官，与之分土。”于是乃出兵东围陕城，西斩戎之獂王。
<font color=red>卫鞅闻是令下，西入秦，因景监求见孝公。</font>
二年，天子致胙。
三年，<font color=red>卫鞅说孝公变法修刑，内务耕稼，外劝战死之赏罚，孝公善之。甘龙、杜挚等弗然，相与争之。卒用鞅法，百姓苦之；居三年，百姓便之。乃拜鞅为左庶长。其事在商君语中。</font>
七年，与魏惠王会杜平。八年，与魏战元里，有功。十年，卫鞅为大良造，将兵围魏安邑，降之。十二年，作为咸阳，筑冀阙，秦徙都之。并诸小乡聚，集为大县，县一令，四十一县。为田开阡陌。东地渡洛。十四年，初为赋。<font color=red>十九年，天子致伯。二十年，诸侯毕贺。</font>秦使公子少官率师会诸侯逢泽，朝天子。
二十一年，齐败魏马陵。
二十二年，卫鞅击魏，虏魏公子昂。封鞅为列侯，号商君。
二十四年，与晋战雁门，虏其将魏错。 
{% endnote %}

商鞅十年便帮助孝公打败最大的敌人——魏国；二十年便达到孝公的心愿——“天子致伯，诸侯毕贺”。

## [豆瓣 - 大秦帝国之裂变](https://movie.douban.com/subject/3114220/)
看商鞅变法这段历史，搭配《大秦帝国之裂变》电视剧，食用更佳！一个个的历史人物，不再是枯燥的文言文，而是屏幕上鲜活的形象。赳赳老秦，共赴国难！
当然，电视剧只是了解历史的一个手段而已，不免有些许“艺术加工”等，仍需结合史记对照阅读。
